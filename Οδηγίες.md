# TinkerCad
Στο τρισδιάτατο περιβάλλον του TinkerCad δημιουργήσαμε 2 βασικά αρχεία που μας βοήθησαν στα πειράματά μας. Στόχος ήταν να βρούμε τον τρόπο με τον οποίο συμπεριφέρονται βράχοι οι οποίοι αποκολλούνται μετά από έναν σεισμό.
Το αρχείο CliffMasters - Super Cliff v2.stl είναι διαθέσιμο για επεξεργασία από οποιοδήποτε τρισδιάστατο πρόγραμμα επιθυμείτε.
Το αρχείο linear gear & holder (5).stl είναι τα γρανάζια που μετατρέπουν την κατακόρυφη κίνηση σε οριζόντια, ώστε να κολλήσουν πάνω στο πρανές.
Στον ίδιο φάκελο μπορείτε να βρείτε φωτογραφίες με τα εκτυπωμένα μοντέλα

Ενώνοντας τα μοντέλα από τα δύο αρχείο μπορούμε να δημιουργήσουμε το πρανές με τα γρανάζια στην πίσω πλευρά του ώστε να μετακινηθεί ολόκληρο από ένα arduino.

# Arduino
Στον κώδικα του κινητήρα έχουμε ένα ποτενσιόμετρο το οποίο, όταν το γυρνάμε, μετακινεί το πρανές. Στόχος είναι να μπει δίπλα στο πρανές ένας χάρακας για να μετρήσουμε πόσο μακριά μετακινήθηκε μέσα σε ένα δευτερόλεπτο. Την μέτρηση του χρόνου την κάνουμε χειροκίνητα, αφού δεν προλάβαμε να βάλουμε ένα χρονικό όριο, λόγω του lockdown του ιού, ώστε να κινείται μόνο για ένα δευτερόλεπτο ο κινητήρας. Ο τύπος της ταχύτητας των σεισμών είναι ο ίδιος με την ταχύτητα γενικά: m/s. Γενικά οι επιστήμονες, όπως μας ενημέρωσε ο κ. Παπαθανασίου μετριούνται σε ταχύτητα. Τα Ρίχτερ είναι μια μονάδα μέτρησης που χρησιμοποιείται πλέον μόνο από τον απλό κόσμο και την τηλεόραση.

Εμείς μετακινούμε το πρανές σε cm, οπότε και πρέπει να γίνουν οι αντίστοιχοι υπολογισμοί κάθε φορά που θέλουμε να βγάλουμε ένα συμπέρασμα. Σε κάθε μετακίνηση μετράμε πόσο μακριά πήγε η πέτρα. Στην αρχή κάθε πειράματας επανατοποθετούμε την πέτρα στην εγκοπή που έχουμε δημιουργήσει.

ΣΗΜΑΝΤΙΚΟ: λόγω της πανδημίας δεν προλάβαμε να το δοκιμάσουμε στην πράξη, παρόλο που είχαμε εκτυπώσει και ετοιμάσει όλα τα υλικά μας, όπως και τον κώδικα. Πλέον οι μαθητές είναι στο Γυμνάσιο και δεν καταφέραμε να βρεθούμε πάλι!
