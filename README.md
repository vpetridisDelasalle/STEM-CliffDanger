# STEM-CliffDanger
Αποθετήριο του Κολεγίου ΔΕΛΑΣΑΛ (Θεσσαλονίκης) για στην συμμετοχή στον Διαγωνισμό  Ανοιχτών Τεχνολογιών

Τίτλος έργου: «Δημιουργία συστήματος αναγνώρισης κατολισθήσεων και διασφάλισης οικισμών»


Μεταξύ των ετών 2004 και 2010 συνέβησαν 2.620 φονικές κατολισθήσεις διεθνώς που είχαν συνολικά 32.322 θύματα ή περίπου 4.600 ετησίως (τα περισσότερα στην Ασία, κατά μήκος της οροσειράς των Ιμαλαΐων και στην Κίνα). Γνωρίζουμε ότι είναι πολλοί οι παράγοντες που μπορεί να προκαλέσουν κατολισθήσεις, όμως από το μάθημα της Γεωγραφίας της Στ' δημοτικού μάθαμε ότι η διάβρωση και η αποσάθρωση του εδάφους, σε συνδυασμό με τους σεισμούς μπορεί να προκαλέσουν κατολισθήσεις.

Η χώρα μας βρίσκεται στο όριο σύγκρουσης της αφρικανικής και της ευρασιαστικής τεκτονικής πλάκας. Στο όριο αυτό τα πετρώματα υφίστανται ισχυρή εσωτερική συμπίεση και, όταν αυτά σπάζουν, προκαλείται σεισμική δόνηση. Όσο μεγαλύτερο το σπάσιμο και η τριβή των πλακών τόσο πιο μεγάλος ο σεισμός που  προκαλείται.

Επίσης, η Ελλάδα είναι μια ορεινή χώρα και για την ακρίβεια η τρίτη κατά σειρά στην Ευρώπη,μετά τη Νορβηγία και την Αλβανία. Παρόλο που η Ελλάδα είναι παγκοσμίως γνωστή για το αρχιπέλαγός της, ένα 80% της χερσαίας της έκτασης καλύπτεται από ορεινούς όγκους.

Η κατολίσθηση συνήθως συμβαίνει όταν οι πλαγιές είναι απότομες, υπάρχουν πολλές βροχές μέσα στον χρόνο και η περιοχή είναι πυκνοκατοικημένη. Η αποψίλωση των δασών και η άνοδος της θερμοκρασίας, λόγω της κλιματικής αλλαγής, είναι παράγοντες που θα ευνοήσουν τις κατολισθήσεις στο μέλλον. Σύμφωνα με παλαιότερη μελέτη του καθηγητή Γεωλογίας του Πανεπιστημίου Πατρών Γεωργίου Κούκη και του Κωνσταντίνου Ζιούρκα οι πέντε κυριότεροι παράγοντες που συμβάλλουν στην εκδήλωση κατολισθητικών φαινομένων είναι η διάβρωση του εδάφους λόγω δημιουργίας ρεμάτων, η αύξηση νερού στους πόρους, η φυσική αποσύνθεση κοκκωδών πετρωμάτων, η λιθολογική σύσταση των σχηματισμών και η βροχόπτωση. Ως πιο συνηθισμένο έναυσμα ξεχωρίζουν οι παρατεταμένες βροχοπτώσεις. Στο 61,4% των περιπτώσεων οι κατολισθήσεις εκδηλώθηκαν σε περιοχές όπου λείπει η βλάστηση, κυρίως λόγω ανθρωπογενών παρεμβάσεων.

Με βάση αυτές τις προσεγγίσεις ενδιαφέρον έχει το ερώτημα εάν η κλιματική αλλαγή, με τις μεταβολές που προκαλεί στην ένταση και τη συχνότητα των βροχοπτώσεων, θα επηρεάσει και πώς το φαινόμενο των κατολισθήσεων. 

Έτσι, καταλήγουμε στο γεγονός ότι η πιθανότητα κατολισθήσεων σε οικισμούς που βρίσκονται κοντά σε κάποιο πρανές είναι μεγάλη σε διάφορα σημεία της χώρας μας. Με βάση τα παραπάνω αποφασίσαμε να δημιουργήσουμε ένα σύστημα αναγνώρισης κατολισθήσεων κοντά σε οικισμούς.

Θα κινηθούμε σε 2 πορείες:

  1. Πώς αναγνωρίζουμε αν κάποιο σημείο ενός πρανές είναι επικίνδυνο για αποκόλληση;
  2. Μπορούμε να υπολογίσουμε αν το σημείο το οποίο θα αποκολληθεί στο επόμενο διάστημα
     θα καταλήξει να πλακώσει κάποιον οικισμό ή μεμονωμένο οίκημα που βρίσκεται κοντά;

Όταν καταλήξουμε σε κάποιο μοντέλο, τότε θα αρχίσουμε να εξετάζουμε τρόπους προειδοποίησης και προφύλαξης των οικισμών που βρίσκονται σε επικίνδυνα σημεία για κατολίσθηση.

Εργαλεία:
-Arduino (με διάφορους σένσορες που θα δοκιμάσουμε για να πετύχουμε το καλύτερο αποτέλεσμα).
-3d priner. Πιθανόν, να χριαστεί να μοντελοποιήοσυμε ένα πρανές και να «ξεκολλήσουμε» από πάνω ένα μοντέλο βράχου για να παρατηρήσουμε
την τροχιά του (δύναμη, απόσταση κτλ).
-Απλά υλικά για τη δημιουργία του οικισμού (θα καταστρέφονται συχνά τα μοντέλα σπιτιών οπότε τα υλικά θα είνια φθηνά, πχ. χαρτόνι,
απλό πλαστικό,κόλλα κτλ)



